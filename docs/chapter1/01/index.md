# 01: Linux ဆိုသည်မှာ

ဒီစာအုပ်ကို ဖတ်နေတဲ့ စာဖတ်သူတွေအများစုက အိမ်မှာ ဒါမှမဟုတ် ရုံးစတာတွေမှာ Windows ဒါမှမဟုတ် Mac OS တစ်ခုခုကို သုံးနေမယ်လို့ ထင်ပါတယ်။ Linux ဆိုတာလည်းပဲ အဲ့ဒီ OS အမျိုးအစားတွေထဲက တစ်ခုပဲ ဖြစ်ပြီး၊ ကွန်ပျူတာကို ခိုင်းစေဖို့အတွက် လိုအပ်တဲ့ Software တစ်မျိုးပဲဖြစ်ပါတယ်။ အဲဒါနဲ့ ပတ်သတ်ပြီးကတော့ ဘာမှပြောင်းလဲသွားတာမျိုး မဟုတ်ပါဘူး။ ဒါပေမယ့် Linux မှာ Windows နဲ့ Mac OS မှာ မရှိတဲ့ အားသာချက်တွေအများကြီးရှိပြီး အဲဒါတွေကြောင့်ပဲ Server အတွက်အသုံးပြုကြတာတွေကနေစပြီး Gadget တွေ၊ Desktop တွေနဲ့ သင်ကြားရေးနယ်ပယ်တွေ စတဲ့ နယ်ပယ်အစုံမှာ အသုံးပြုနေကြတာ ဖြစ်ပါတယ်။

ဒီအခန်းမှာတော့ Linux ရဲ့ အားသာချက်နဲ့ အခြေခံဗဟုသုတတွေကို နားလည်ပြီး Linux environment တစ်ခုဆောက်နိုင်ဖို့ကို ရည်ရွယ်ပါတယ်။ Linux ရှိပြီးသားသူကတော့ ဒီအခန်းကို ဖတ်ရုံပဲ ဆိုလည်း ရပါတယ်။

ဒါနဲ့ ဒီစာအုပ်မှာ Linux ရဲ့ ရာဇဝင်နဲ့ OS ဆိုတာဘာလဲ စတာတွေနဲ့ပတ်သတ်တဲ့ အသေးစိတ်တွေကို ပြောမနေတော့ပါဘူး။ အဲဒါတွေနဲ့ ပတ်သတ်ပြီး စိတ်ဝင်စားတဲ့သူတွေက အင်တာနက်မှာလည်း အများကြီးရှိတာမလို့ အဲ့ကနေပဲ ရှာဖတ်ကြည့်ပေးပါ။ Linux နဲ့ပတ်သတ်ပြီး သိလာဖို့က 「သင်ယူတာထက် အထပ်ထပ်အခါခါလုပ်ကြည့်ဖို့လိုတာ」ဖြစ်ပြီး ပထမဆုံးအနေနဲ့ကတော့ စမ်းသုံးကြည့်ဖို့ဖြစ်ပါတယ်။
