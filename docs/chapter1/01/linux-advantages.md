# Linux ရဲ့ အားသာချက်

Linux ကို server ဘက်မှာ အသုံးများတယ်လို့ ကြားဖူးတဲ့ စာဖတ်သူတွေများကြမယ် ထင်ပါတယ်။ အဲဒါက အောက်ဖော်ပြပါ အကြောင်းပြချက်တွေကြောင့်ပါ။

- Open source ဖြစ်တာကြောင့် ဘယ်သူမဆို လွတ်လွတ်လပ်လပ်နဲ့ အခမဲ့ အသုံးပြုနိုင်ခြင်း
- Quality မြင့်တဲ့ software (Web server ရဲ့ Apache HTTP Server နဲ့ Database MySQL စသဖြင့်) တွေ အသုံးပြုနိုင်ခြင်း
- တစ်မ္ဘာလုံးမှာလည်း ကျယ်ကျယ်ပြန့်ပြန့်ကို အသုံးပြုနေကြတဲ့အတွက် ယုံကြည်စိတ်ချရမှု မြင့်မားခြင်း
- အလိုလျောက်လုပ်ခိုင်းစေချင်တဲ့ လုပ်ဆောင်ချက်တွေအတွက် လုပ်ပေးနိုင်တဲ့ နည်းလမ်းမျိုးကိုလည်း ထည့်သွင်းပေးထားတဲ့အတွက် Server Operation ဘက်မှာ လွယ်ကူခြင်း

စာဖတ်သူတွေ ပုံမှန်အသုံးပြုနေတဲ့ အမျိုးမျိုးသော Web service တွေလည်းပဲ နောက်ကွယ်မှာ အများသောအားဖြင့် Linux ကိုပဲ သုံးကြပါတယ်။ 

ဥပမာ Web System တစ်ခုရဲ့ လိုအပ်တဲ့ Server ဆိုတာ Web browser ကနေ access လုပ်လိုက်တာကို လက်ခံပေးတဲ့ application server နဲ့ အချက်အလက်တွေကို သိမ်းဆည်းပေးတဲ့ database server စတာတွေဖြစ်ပါတယ်။ အဲ့ဒီ server တွေရဲ့ OS environment မှာ Linux ကိုသုံးတယ်ဆိုတာက လက်ရှိမှာတော့ တော်တော်လေးကို ရွေးချယ်မှုများတဲ့ ပေါင်းစည်းပေါင်းစပ်မှုတစ်ခု ဖြစ်ပါတယ်။

အဲဒါကြောင့် IT engineer အနေနဲ့ အခုကစပြီး အသက်မွေးသွားမယ်ဆိုရင်တော့ Linux ရဲ့ အခြေခံ knowledge တွေက မရှိမဖြစ်လို့ ပြောမယ်ဆိုရင်တောင် ရနိုင်တယ်မဟုတ်လား။ ဒါနဲ့ စာဖတ်သူက ကျောင်းသားဆိုရင် Linux ကို ငယ်တဲ့အချိန်မှာ သုံးတက်သွားတာက အနာဂတ်မှာ သေချာပေါက် တစ်နေရာရာမှာ အသုံးဝင်မှာဖြစ်ပြီး တော်တော်လေးလည်း အဓိပ္ပါယ်ရှိတဲ့ အတွေ့အကြုံတစ်ခုဖြစ်ပါလိမ့်မယ်။

ဒါနဲ့ Linux ဆိုတာ server အတွက်ပဲ ရည်ရွယ်ထားတာမဟုတ်ဘဲ Learning လုပ်တာ၊ Programming environment အနေနဲ့ အသုံးပြုတာတွေ အတွက်လည်း အရမ်းကောင်းပါတယ်။ ဘာလို့လည်းဆိုတော့

- Development environment က အခမဲ့ဖြစ်တဲ့အတွက် Programming environment လည်းပဲ ပြင်ဆင်ရတာလွယ်ကူခြင်း
- Open source ကြောင့် လွတ်လွတ်လပ်လပ် အသုံးပြုနိုင်တဲ့အတွက် Black box (ဝင်ကြည့်လို့မရအောင်ပိတ်ထားတဲ့) အပိုင်းတွေရှိမနေဘဲ OS ရဲ့ ဟိုးအတွင်းပိုင်းအထိပါ စူးစမ်းလို့ရနိုင်ခြင်း

Learning environment အနေနဲ့ကတော့ Open source ဖြစ်တယ်ဆိုတဲ့ အပိုင်းက အရေးကြီးပါတယ်။ ဥပမာအနေနဲ့ Windows မှာဆိုရင် memory management နဲ့ network ပိုင်းရဲ့ အသေးစိတ်တဲ့ ဘယ်လိုအလုပ်လုပ်လဲဆိုတာကို ပိုပြီး သိချင်လာတယ်ဆိုရင်တောင် source code ကို ဖွင့်ပေးထားတာမျိုး မဟုတ်တဲ့အတွက် အပြင်ပန်းကနေကြည့်ပြီး အတွင်းပိုင်းရဲ့ တည်ဆောက်ပုံကို ခန့်မှန်းဆုံးဖြတ်ချက်ချဖို့ကလွဲပြီး မရှိပါဘူး။ Linux မှာဆိုရင်တော့ source code ကိုဖတ်ပြီး ဘယ်လို processing တွေလုပ်သွားတာလဲ ဘယ် code ကို ရေးလိုက်မယ်ဆိုရင်ဖြင့် ဘယ်လိုရသွားမယ်ဆိုတာလည်း သေချာအောင် စစ်ကြည့်လို့ရပါတယ်။

ဒါနဲ့ Open source ဖြစ်တဲ့အတွက် Linux ရဲ့ setting file တစ်ခုချင်းစီနဲ့ command စတာတွေကို တမင် ပြောင်းသွားအောင် လျောက်စမ်းကြည့်တာတွေလည်းပဲ လုပ်မယ်ဆို လုပ်လို့ရတာပါပဲ။ ဒီလိုမျိုး အမျိုးမျိုး လက်တွေ့စမ်းကြည့်လို့ရတာက Linux ရဲ့ အကောင်းဆုံးသော အရသာတစ်ခုပါ။

နောက်ဆုံးအနေနဲ့ အာရုံစိုက်စေချင်တာလေးတစ်ခုရှိပါတယ်။ အဲဒါက 「Linux က အရမ်းအဆင်ပြေတယ်」အဲဒါအပြင်「သုံးကြည့်ပြီး ပျော်တယ်」ဆိုတဲ့ ခံစားမှုဖြစ်ပါတယ်။ အခုကနေစပြီး ဒီစာအုပ်နဲ့ Linux ကို သင်ယူရင်း သေချာပေါက် အဆင်ပြေပြီး ပျော်ပျော်ရွှင်ရွှင်နဲ့ ကွန်ပျူတာ သုံးသွားတဲ့နည်းလမ်းကို ကိုယ်ပိုင်နည်းလမ်းဖြစ်သွားနိုင်ပါစေလို့ အကြံပြုပါတယ်။
