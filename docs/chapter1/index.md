# Chapter 1: Linux ကိုသုံးကြည့်ကြရအောင်

ဒီအခန်းမှာတော့ Linux ကို သင်ယူဖို့အတွက် လိုအပ်တဲ့ အခြေခံဗဟုသုတတွေကို နားလည်အောင်လုပ်ပြီးမှ Linux environment တစ်ခုကို ဆောက်ကြည့်ပါမယ်။ ပြီးတော့ Login, Logout စတဲ့ Linux ကိုအသုံးပြုဖို့အတွက် လိုအပ်တဲ့ အခြေခံတွေကိုလည်း ပြောသွားပါမယ်။

Linux ကို လေ့လာတဲ့အခါမှာ စာအုပ်ကို ဖတ်တာလောက်နဲ့ ရလာတဲ့ ဗဟုသုတတွေက ကိုယ့်ကိုယ်ပိုင်ဖြစ်မလာနိုင်ပါဘူး။ ကိုယ့်လက်နဲ့ကိုယ် Command တွေကို ရိုက်ထည့်ပြီး စမ်းကြည့်၊ error တစ်ခုခုတက်ခဲ့ရင်လည်းပဲ ဘာလို့တက်တာလည်းဆိုတဲ့ အကြောင်းအရင်းကို စဥ်းစားတာ စတဲ့ လက်တွေ့မလုပ်ကြည့်ရင် နားမလည်နိုင်တဲ့အပိုင်းတွေ အများကြီးရှိပါတယ်။ ဒီအခန်းကို ဖတ်ကြည့်ပြီး လက်တွေ့စမ်းသပ်လို့ရမယ့် Linux environment တစ်ခုကို သေချာပေါက် တည်ဆောက်ဖို့ မှာချင်ပါတယ်။ ဒါနဲ့ Linux ရှိပြီးသားသူတွေအနေနဲ့ကတော့ ရှိပြီးသားလေးကို သုံးပေးမယ်ဆိုလည်း ကိစ္စမရှိပါဘူး။
